
\section{   مدلسازی نوسانات عصبی در شبکه های نورونی }

\subsection{نوسانگرها}
نوسانگرها در فیزیک و در دیگر علوم طبیعی  مانند شیمی و زیست شناسی بسیار فراوان اند.
امروزه بررسی نوسانگر ها شاخه مهمی از فیزیک غیرخطی می باشد که باعث فهم بهتری از برهمکنش نوسانگر ها و واکنش  یک نوسانگر به اختلالات خارجی می شود.
برای مثال، اثر تحریک ضربان دار
\LTRfootnote{Pulsatile stimulus}
روی یک نوسانگر منفرد با جزییات بررسی شده است. 
از آنجا که می توان نورون ها را به عنوان یک نوسانگر مدلسازی کرد؛ این دانش برای مطالعه واکنش یک نورون منفرد به تحریک های الکتریکی ضربان دار دارای اهمیت بسیاری است.
بست
\LTRfootnote{Best}
به صورت نظری پاسخ فاز
\LTRfootnote{phase resetting}
یک نورون منفرد را تحلیل کرد.
\cite{best1979disrupting}
او اثر تحریک را روی دینامیک فاز نورون که توسط رابطه بین فاز قبل و بعد از اعمال یک تحریک ضربان دار مشخص می شود را بررسی کرد. در میان همه اثرات دیگر، او پیش بینی کرد که توسط یک محرک الکتریکی به موقع، با شدت و مدت زمان مناسب می توان شلیک تکراری یک آکسون را متوقف کرد. این پیش بینی ها به صورت آزمایشگاهی توسط گاتمن، لوییز و رینزل تایید شدند.
\cite{guttman1980control}
در این بین تعداد زیادی آزمایش روی حیوانات انجام شد که به وضوح نشان می دهد که همگامی فعالیت عصبی نوسانی مکانیزمی اساسی برای ترکیب اطلاعات مرتبط درون نواحی مغز و همچنین بین نواحی مختلف است. علاوه بر این، همگامی نورون ها نقش مهمی در شرایط پاتولوژیک بازی می کند؛ برای مثال در دوره های لرزش یا حمله های صرعی. به همین علت و برای مطالعه این موارد رفتار جمعیت های نورونی در کانون توجه قرار گرفت. 

این موضوع از اهمیت بالایی برخوردار است که بفهمیم چگونه یک تحریک روی فعالیت همگام نورون ها تأثیر می گذارد. از یک جهت تحریک ابزار آزمایشگاهی مهمی برای بررسی و مطالعه فرآیندهای همگام نورونی است . برای مثال، تحریک حسی طبیعی برای بررسی پردازش اطلاعات نورونی استفاده می شود، در حالی که تحریک الکتریکی و مغناطیسی سیستم عصبی در آزمایشگاه برای تحلیل بر همکنش دینامیکی نواحی مختلف مغز بکار می رود. از سوی دیگر، امروزه تحریک عمیق مغز یک روش درمانی امیدوار کننده است، مثلا برای بیمارانی که از پارکینسون پیشرفته رنج می‌برند و به درمان‌های دارویی پاسخ نمی‌دهند. 

دانش مربوط به تحریک فعالیت های همگام نورونی به طور عمده بر پایه نتایج آزمایشگاهی و مشاهدات کلینیکی است. بر این اساس، می توان انتظار داشت که درک نظری عمیق تری از پدیده های دینامیکی مربوطه ممکن است هم مطالعه عملکرد مغز و هم تکنیک های تحریک درمانی را بهبود بخشد. به عنوان مثال، درک پاسخ های گذرای مشخصه
\LTRfootnote{characteristic transient responses}
یک جمعیت نورونی به اختلالات خارجی، ممکن است سرنخ های بسیار مهمی برای بررسی چگونگی واکنش و انطباق سیستم عصبی مرکزی با شرایط خارجی ای که به سرعت در حال تغییر هستند ، در اختیار ما قراردهد. با این حال، برای کاربردهای درمانی، طراحی یک تکنیک تحریک برای ازبین بردن همگامی که تا حد ممکن موثر و ملایم باشد، یک چالش بزرگ است. تحقیقات نظری در مورد رفتارهای تجمعی خودبخودی در مجموعه ای از نوسانگرهای جفت شده نتایج قابل توجهی را آشکار کرده است. با این حال، هنوز هم نیاز زیادی به مطالعات مربوط به تأثیر تحریک بر گروهی از نوسانگرها وجود دارد.

بر این اساس، این پژوهش سه هدف اصلی دارد: 
۱- بررسی فرآیند های همگام سازی و ناهمگام سازی ناشی از تحریک در سیستم های نورونی؛ ۲- رسیدن به یک چارچوب نظری برای تفسیر رفتار دینامیکی ناشی از تحریک جمعیت های نورونی؛ ۳- ارایه مبانی نظری برای بهبود و طرای تکنیک های تحریک برای درمان بیماری های مختلف.

در بدن انسان ریتم های فیزیولوژیک متعددی وجود دارد که در مقیاس زمانی گسترده ای از یک میلی ثانیه تا ماه اتفاق می افتد. به عنوان مثال، فعالیت های نورونی، ضربان قلب، تنفس، گردش خون، متابولیسم انرژی در سلول ها، رفتارهای حرکتی تکراری (راه رفتن، دویدن، پرواز کردن، شنا و جویدن) ، چرخه های خواب، رشد فصلی. در این زمینه، اصطلاح ریتم به معنی عمل جمعی هماهنگ جمعیت هایی از زیر سیستم های نوسانی، برای مثال نورون های نوسانی، است.
انواع مختلفی از فعالیت های ریتمیک در مناطق مختلف مغز مشاهده می شود. این ریتم ها نقش مهمی در فرآیندهای فیزیولوژیکی و همچنین آسیب شناختی مانند کنترل حرکت و لرزش دارند. 

در دهه گذشته، تعداد زیادی از آزمایشات روی حیوانات به برهمکنش نورون ها در یک خوشه و بین خوشه های واقع در مناطق مختلف مغز پرداخته است. در هر دو مورد، همگام سازی به معنی شلیک همزمان، مکانیزم اساسی برای ترکیب پردازش های نورونی ای است که ممکن است به طور گسترده ای در مغز توزیع شود.

تحریک در مورد فرآیند های تنظیمی و همگام سازی از اهمیت زیادی برخوردار است:
۱- تحریک حسی طبیعی: مغز بطور دائم در معرض سیل اطلاعات دریافتی قرار دارد. به طور مداوم ورودی های حسی بی شماری باید به سرعت ارزیابی شوند تا اینکه رفتار بتواند با تغییرات محیطی سازگار باشد. برای بررسی پردازش اطلاعات حسی مغز، محرک های مختلفی مانند صدا و نور اعمال می شوند و فعالیت مغزی برانگیخته شده توسط 
\lr{EEG}
یا 
\lr{MEG}
ثبت می شود. به این ترتیب نقش مناطق مختلف مغز در پردازش اطلاعات حسی به طور دقیق مورد مطالعه قرار گرفت. 

از طرف دیگر تغییرات مشخصه پاسخ مغز به تحریک های حسی راهنماهای تشخیصی ارزشمندی هستند. 
۲- تحریک الکتریکی و مغناطیسی آزمایشگاهی: امروزه نمی توان بدون استفاده از تحریک، نوسانگرهای نورونی جفت شده را مطالعه کرد. با توجه به این هدف، فردی تحریکی را به حجم کمی از بافت مغز اعمال می کند و تغییرات حاصل از فعالیت مغز و رفتار مربوطه را مشاهده می کند. معاینات و آزمایش های از این نوع در آزمایشات روی حیوانات و در بیماران هنگام جراحی مغز و اعصاب انجام می شود. علاوه براین، در عصب شناسی تحریک برای اهداف تشخیصی و همچنین درمانی اعمال می شوند. 


\subsection{مدلسازی تک نورون}
\subsection{مدل های جمعیتی -\lr{Mass models}}
\subsection{ مدل کوراموتو به عنوان یک مدل جمعیتی ساده  }

مدل کومانتو از نوسانگرهای فاز یکی از مدل‌های انتزاعی و اساسی مورد استفاده برای بررسی نوسانات عصبی و هماهنگ سازی است.
رفتار وابسته به زمان مدل کوراموتو به صورت عددی در شبکه کامل مورد مطالعه قرار گرفته است. ما رفتار ناهمگام شدن را توسط حل این مدل روی شبکه کامل بررسی کردیم

داده های نوسانی که ما با آن درگیر هستیم ناشی از فعالیت الکتریکی همبسته جمعیت های عصبی است.
به منظور توصیف چنین سیستم هایی ، ما از یک مدل نوسانگر جفت شده استفاده می کنیم که تحول زمانی مجموعه ای از 
$N$
نوسانگر توسط معادلات کوراموتو مشخص می شود که دارای یک جمله اضافی برای توصیف اثرات تحریک می باشد.

\begin{equation}
    \frac{d \theta_i}{dt} = \omega_i + \frac{k}{N} \sum_{j=1}^{N} \sin(\theta_j -\theta_i) + I \delta(t-t_{stim}) Z(\theta_i)
    \label{eq:kuramotoModel}
\end{equation}
جمله اول، 
$\omega_i$
فرکانس طبیعی نوسانگر 
$i$ 
ام می باشد.
جمله دوم توصیف کننده برهمکنش بین نوسانگرهای مختلف است که 
$k$
ضریب جفت شدگی می باشد و قدرت جفت شدگی بین هر جفت نوسانگر و در نتیجه تمایل نوسانگرها برای همگامی را کنترل می کند. 
جمله سوم اثر تحریک را توصیف می کند؛ شدت تحریک توسط 
$I$
مشخص شده است و تابع 
$\delta(t-t_{stim})$
در همه زمان ها صفر است به جز در زمان هایی که تحریک اعمال می شود که برابر است با یک.
تابع پاسخ فاز یک نوسانگر منفرد نیز
$Z(\theta_i)$
است.

پارامتر نظم برای مجموعه ای از نوسانگر ها به صورت زیر تعریف می شود
\begin{equation}
    r=\frac{1}{N} \sum_{j=1}^{N} e^{i \theta_j}
    \label{eq:orderParam}
\end{equation}
کاملا واضح است که 
$r$
یک عدد مختلط است و می توان آن را به صورت 
\begin{equation}
    r=\rho e^{i \psi}
    \label{eq:orderparamComplex}
\end{equation}
نوشت. 
اندازه 
$\rho$
معیاری از همگامی است؛ که مقادیر صفر و یک آن به ترتیب با حالت کاملا ناهمگام و حالت کاملا همگام متناظر هستند. به کمک رابطه اویلر می توان پارامتر نظم را به صورت زیر بازنویسی کرد
\begin{equation}
    \rho e^{i \psi} = \frac{1}{N} \sum_{n=1}^{N} \cos [\theta_n(t)] + i \frac{1}{N} \sum_{n=1}^{N} \sin [\theta_n(t)].
    \label{eq:orderParamExpansion}
\end{equation}
به کمک تعریف پارامتر نظم (معادله
\ref{eq:orderparamComplex}
)
می توان معادله تحول نوسانگرهای کوراموتو (معادله
\ref{eq:kuramotoModel}
)
را به صورت زیر بازنویسی کرد
\begin{equation}
      \frac{d \theta_l}{dt} = \omega _l + k \rho \sin ( \psi - \theta_l) + I \delta(t-t_{stim}) Z(\theta_l).
\end{equation}
با نوشتن معادلات به این شکل، واضح است که هر نوسانگر تمایل دارد به سمت فاز جمعیت،
$\psi$
، حرکت کند و قدرت این تمایل توسط ضریب جفت شدگی، 
$k$
،کنترل می شود.


\subsection{تابع پاسخ فاز}
با اعمال اختلال به یک نوسانگر و اندازه‌گیری اثر آن روی طول دوره نوسان می‌توان نمودار پاسخ فاز
\LTRfootnote{Phase Response Curve (PRC)}
 نوسانگر را بدست آورد. با توجه به شکل
 \ref{fig:prc}
پاسخ فاز نوسانگر را به صورت زیر تعریف می کنند:
\begin{equation}
\Delta \phi = (T_0 - T_1)/T_0
\label{eq:prc}
\end{equation}


\begin{figure}
	\centering
	\includegraphics[width=0.5\textwidth]{prc}
    \caption{
با اعمال اختلال به یک نوسانگر و اندازه‌گیری اثر آن روی طول دوره نوسان می‌توان نمودار پاسخ فاز نوسانگر را بدست آورد.
\label{fig:prc}
    }
%    \label{fig:dbs-protocols}
\end{figure}

  نورون‌ها بر اساس تابع پاسخ فاز به دو دسته تقسیم می‌شوند. در نوع اول، با وارد کردن اختلال در هر لحظه‌ای فاز جلو می‌افتد؛ اما در نوع دوم، بر اساس لحظه اعمال اختلال فاز ممکن است جلو یا عقب بیفتد.
  
\begin{figure}
	\centering
	\includegraphics[width=0.5\textwidth]{prc-types}
    \caption{
  نورون‌ها بر اساس تابع پاسخ فاز به دو دسته تقسیم می‌شوند. در نوع اول، با وارد کردن اختلال در هر لحظه‌ای فاز جلو می‌افتد؛ اما در نوع دوم، بر اساس لحظه اعمال اختلال فاز ممکن است جلو یا عقب بیفتد.
    }
%    \label{fig:dbs-protocols}
\end{figure}

  
  
  
  
  
  
  
  
  
  
  
  
  
  
  
  
  
  
  
  
  
  